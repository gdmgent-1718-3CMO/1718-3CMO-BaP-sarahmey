---
# layout: vertical
permalink: toepassingen/infobrochure
published: true
title: Infobrochure
---

<!-- <h1>Infobrochure</h1> -->

<p> De infobrochure heeft een gesloten liggend A5 formaat. Er dienen steeds voldoende foto's en kleurvlakken gebruikt te worden. </p>

<h2>Technische specificaties pagina</h2>
<p> De marges van de pagina zijn als volgt: boven 15 mm, onder 30 mm, binnen 20 mm en buiten 25 mm. De tekst staat in twee gelijke kolommen met 6 mm ruimte tussen. In het geval de kolommen te klein zouden worden (zie voorbeeld) worden de kolommen samengevoegd tot één kolom. </p>

<h2>Technische specificaties tekst</h2>
<h3> Titel 1 </h3>
<p> Primaire titels zijn opgebouwd uit het lettertype Baloo Bhajiaan in een lettergrootte van 24pt. Er staat een Tamos-geel steunvlak achter dat aan één zijde afloopt en aan de andere volledig afgerond is. Aan welke zijde dit afloopt hangt ervan af of de titel op een linker- of rechterpagina staat. De lengte van het steunvlak is vrij te bepalen. De breedte van het steunvlak is steeds gelijk, namelijk 12 mm, gecentreerd op de kapitaalhoogte van de tekst. De titels overspannen beide kolommen. De tekst heeft een witte kleur. Titels beginnen steeds op een nieuwe pagina. Na de titel is er 3 mm witruimte.</p>

<img class="w-100" src="{{ '/images/brochure/1.png' | relative_url }}" alt="opbouw brochure">

<h3> Titel 2 </h3>
<p> Secundaire titels zijn opgebouwd uit het lettertype Baloo Bhajiaan met een lettergrootte van 18pt. De letters zijn wit op een Tamos-groen steunvlak. De titel staat gecentreerd binnen de kolom. Het steunvlak is iets groter dan de letters en is aan beide zijden volledig afgerond. Het steunvlak heeft een hoogte van 8 mm en komt aan beide zijden 3,4 mm verder dan het letterbeeld. Er is 2 mm boven en onder de secundaire titel en de tekst is 4 pt naar onder verplaatst vanop het grid. Op deze manier staat de secundaire titel dichter bij de volgende alinea en verder van de vorige. </p>

<img class="w-100" src="{{ '/images/brochure/2.png' | relative_url }}" alt="opbouw brochure">

<h3> Introductietekst </h3>
<p> Een introductietekst komt na een primaire titel en introduceert waarover de komende tekst zal gaan. Het gebruikte lettertype is Arvo italic in een lettergrootte van 10pt / 13pt. De introductietekst overspant beide kolommen van de pagina. Net als de broodtekst staat de introductietekst uitgelijnd op het grid van 13pt. De tekst heeft een zwarte kleur. De introductietekst heeft een witruimte na van 3 mm.</p>

<h3> Broodtekst </h3>
<p> De broodtekst staat uitgelijnd op een grid van 13pt. Het gebruikte lettertype is Arvo regular in een lettergrootte van 10 pt / 13pt. Na elke alinea is er een witruimte van 3 mm.  </p>
<p>In de alinea's worden kernwoorden aangeduid, om het lezen te vergemakkelijken. Deze worden duidelijk gemaakt door het lettertype te veranderen naar Arvo Bold. De lettergrootte blijft dezelfde. </p>

<img class="w-100" src="{{ '/images/brochure/4.png' | relative_url }}" alt="opbouw brochure">

<h3> Citaat </h3>
<p> Citaten staan gecentreerd in de kolom en hebben een Tamos-rode kleur. Ze zijn opgebouwd uit het lettertype Arvo Bold met een lettergrootte van 11pt / 14pt. Citaten staan niet op het grid uitgelijnd.  </p>
<p> Onder het citaat is te vinden wie er geciteerd is. Vaak zal dit niet de specifieke naam zijn maar een omschrijving van de persoon (functie, leeftijd,...) omdat deze persoon niet vernoemd mag worden. Wie er geciteerd is staat in het lettertype Arvo italic met een lettergrootte van 9pt / 11pt. Tussen het citaat en de persoon is weinig witruimte (2 mm) maar na de persoon is er meer witruimte (5 mm).  </p>

<h3> Opvallende zinnen </h3>
<p> Zulke zinnen staan gecentreerd in de kolom en hebben een Tamos-rode kleur. Deze korte zinnen worden herhaald uit de tekst en uitgelicht, om de leesbaarheid te verhogen. Ze staan in het lettertype Arvo Bold met een lettergrootte van 14pt / 18pt en zijn niet uitgelijnd op het grid. Na deze opvallende zinnen is er een witruimte van 3 mm. </p>

<img class="w-100" src="{{ '/images/brochure/3.png' | relative_url }}" alt="opbouw brochure">

<h3> Opsomming </h3>
<p> Bij een opsomming wordt gebruik gemaakt van ronde opsommingstekens (bullets). De tekst staat 6 mm van de rand van de kolom en de bullets staan daar 3 mm voor. Tussen de opgesomde elementen is er geen extra ruimte, na de opsomming is er een witruimte van 3 mm. Indien een punt meerdere regels beslaat, beginnen de volgende regels op dezelfde hoogte als de eerste regel.  </p>

<h2>Overige elementen</h2>
<h3>Fotokaders</h3>
<p> Foto's staan steeds in een kader dat aan de ene kant aflopend is en aan de andere kant volledig is afgerond. Dit kan zowel horizontaal als verticaal. De foto's krijgen een rand in Tamos-blauw die 8pt breed is. Indien tekst rond een foto omloopt, is hier een afstand van 6 mm voorzien. </p>
<p>Verticale fotokaders hebben de breedte van één kolom en komen nooit hoger of lager (afhankelijk van waar de aflopende rand van de foto is) dan de marge van de pagina. Horizontale fotokaders hebben een hoogte van 50 mm. </p>

<h3>Paginanummering</h3>
<p> De paginanummering staat onderaan op de pagina, op 25 mm van de buitenrand van de pagina (zoals de marge). De nummering staat in een kader dat onderaan aflopend is en bovenaan volledig afgerond en dat een Tamos-blauwe kleur heeft. Het kader komt 20 mm boven de onderrand van de pagina en is 7 mm breed. De nummering staat daarbinnen gecentreerd en staat in het lettertype Arvo regular met een lettergrootte van 10pt. </p>

<h3>Tekstvlak</h3>
<P> Tekstblokken die extra benadrukt moeten worden krijgen een Tamos-oranje steunelement als achtergrond en hebben zelf een witte tekstkleur. Het steunvlak is opnieuw aan één zijde aflopend en aan de andere volledig afgerond. </P>


<img class="w-100" src="{{ '/images/brochure/mockup1.jpg' | relative_url }}" alt="mockup brochure">
<img class="w-100" src="{{ '/images/brochure/mockup2.jpg' | relative_url }}" alt="mockup brochure">